Ik bied de toeschouwer mijn wereld vanuit mijn gedachten en alles wat ik mij kan verbeelden.
Dit laat ik zien door middel van verschillende media: schilderijen, sculpturen en performances.
De essentie van mijn werk is om mensen te raken met mijn kunst. 
Dat kan zijn via de overrompelendheid van chaos of de harmonie en rust in een beeld. 
Ik hoop een connectie te bieden tussen mijn kunst en het persoonlijke gevoel van de toeschouwers.

Inspiratie vind ik via beeldfragmenten uit mijn dagelijks leven en via mijn fascinatie voor de complexe verhouding tussen mens en natuur.
De thematiek die terugkomt in mijn kunstwerken is: spontaniteit, emoties, interacties tussen individuen, verhalen, rituelen en de natuur.

Ik vind het belangrijk dat de menselijke bewerking zichtbaar is in mijn kunstwerken; voor mij geeft het vorm en waarde aan mijn gekozen materiaal.
Daarom gebruik ik graag verschillende ambachten zoals: beeldhouwen, smeden, glas bewerken en schilderen.

Isabel Ruigrok